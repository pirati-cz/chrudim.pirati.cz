---
layout: post
category: CLANKY
title: Chrudimské piráty do komunálních voleb povede místostarosta Aleš Nunvář
date: 2022-02-02T00:00:00+01:00
tags: 
      - radnice
      - chrudim
      - komunální-volby-2022
      - nunvar
      
author: Piráti MS Chrudimsko
image: assets/img/posts/2022/ales_lidr_uvodka.png #751x422
---
*V Chrudimi, 2. února 2022* - **Na konci ledna proběhly primární volby na post lídra chrudimské kandidátky Pirátů. Jedničkou do podzimních komunálních voleb se stal pirátský místostarosta Aleš Nunvář.**

  

[Aleš Nunvář](https://pardubicky.pirati.cz/lide/ales-nunvar/) vystudoval Fakultu strojního inženýrství na Vysokém učení technickém v Brně. Během studia pracoval ve Skandinávii a po jeho dokončení pokračoval na dánské Technické univerzitě v Kodani. Zhruba 7 let působil jako vývojový konstruktér / projektant ve strojírenství i stavebnictví - a to jak v ČR, tak i v zahraničí. Následujících 7 let se profesně věnoval praxi, školení a poradenství v projektovém managementu.

V roce **2018 byl zvolen do zastupitelstva města Chrudim**, kde je aktuálně neuvolněným **místostarostou**. Na starosti má odbory investic a životního prostředí, dále je určeným zastupitelem pro územní plán.

Piráti za svého působení na chrudimské radnici zavedli **transparentní principy pirátské politiky, jako jsou například přímé přenosy ze zastupitelstva, jmenovité hlasování Rady města, participativní rozpočet, rozklikávací rozpočet a veřejnosti zpřístupněná otevřená jednání komisí města. Piráti dále zlepšili komunikaci s občany. Zavedli aplikaci Mobilní rozhlas, zasadili se o častější veřejná projednání a nově zavádí i elektronickou verzi Zpravodaje města.**

>„Osobně se zaměřuji na potřebné změny v odpadovém hospodářství města, kde jsme již zavedli adresný svoz bioodpadu, který letos rozšiřujeme na celé město. Dále bude tento rok probíhat evidence popelnic. Následovat budou řešení pro sídliště nebo pytlový svoz plastu a papíru,“ 

sděluje pirátský místostarosta Aleš Nunvář a dodává:  
>„Nejvíce mě však vytěžují investice města. Dlouho opomíjená, ale o to potřebnější výstavba kanalizace v Medlešicích byla již zahájena. Mnoho staveb - jako třeba dopravní terminál, skatepark, sjezd ke sportovištím, rekonstrukce škol a školek - se podařilo dokončit. Připravujeme ale i investiční akce nové, z nich bych vybral tu největší. Získali jsme stavební povolení na rekonstrukci a přístavbu stávající sportovní haly na Tyršově náměstí. Tuto stavbu bychom rádi zahájili z počátku příštího roku.“

Na pozici lídra vystřídal [Pavla Štěpánka](https://chrudim.pirati.cz/lide/pavel-stepanek/), který dovedl piráty do zastupitelstva v roce 2018 a společně s Alešem usedl na chrudimskou radnici. V letošních volbách na lídra nekandidoval. 
>"Cítím, že si potřebuji od politiky odpočinout a Aleš je dobrá volba. Jeho zkušenosti budou pro chrudimské zastupitelstvo přínosem. Přeji mu ve volbách mnoho štětí a v práci mnoho sil", **konstatuje Štěpánek.**
