---
layout: post
category: CLANKY
title: Piráti podporují farmářské trhy v Chrasti
date: 2019-11-04T00:00:00+02:00
tags: 
      - trhy
      - chrast
author: Piráti MS Chrudimsko
image: assets/img/posts/2019/chrast1.jpg #751x422
---
**V pátek 27.9.2019, tedy v den před svátkem svatého Václava, se na nádvoří chrasteckého zámku uskutečnil druhý Svatováclavský farmářský trh. Ten se letos poprvé konal pod záštitou sdružení Zelená pro Chrastecko. Stejně jako v předešlém roce byly trhy uspořádány i s podporou Pirátské strany, která hradí pronájem nádvoří.**

Na chrastecké nádvoří přijeli trhovci z blízkého okolí a nabízeli například med a výrobky z něj, včetně teplé medoviny. Textilní výrobky jako kabelky, peněženky a obaly na mobily, které jsou vyrobeny formou patchwork, byly návštěvníky také velmi ceněny.

>“Stejně jako při prvních trzích i letos měly velký úspěch sýry a drobné zboží pro radost z Babiččina dvorečku z Licibořic”, 
**říká Roman Sahula, který přišel s nápadem trhy v Chrasti organizovat a dodává**
>“jsem rád, že  můžeme podpořit místní výrobce a představit je široké veřejnosti.” 

>“Jako Piráti jsme na straně  drobných živnostníků a věřím, že tyto trhy jsou i pro ně přínosem”,
**míní  Andrea Linhartová a dále sděluje:** 
>“Atmosféru nám přišli na chvíli zpříjemnit dva harmonikáři z místní lidové školy umění, kteří zahráli pár francouzských šansonů. Kulisu příznačně doplnil i pan kovář. Ten na naše trhy jezdí předvést své řemeslo. Hlavně dětmi je velice oblíbený.”  

Všichni organizátoři se shodují, že účast na trzích byla větší než v předešlém roce, ale stále je co zlepšovat.
Závěrem nezbývá než všem návštěvníkům i prodejcům poděkovat a pozvat je na ročník třetí. 
